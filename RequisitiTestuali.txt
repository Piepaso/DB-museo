Si vuole realizzare un database per i dati interni del museo e per l'acquisto di biglietti.
Il museo è diviso in sezioni, una sezione è costituita da una o più sale numerate interanmente a essa, con una certa superficie e capienza massima.
Le sale spesso contengono delle opere di tipologie diverse (statua, dipinto, bassorilievo...) di cui si conosce la data di completamento e si può risalire all'autore se non ignoto. Degli autori si memorizzano la nazionalità, gli estremi della vita e il nome completo se conosciuti, e il nome d'arte. Gli autori possono aver aderito a uno o più movimenti artistici, di cui si indica il secolo pricipale. Le opere possono aver bisogno di restauri che durano più giorni, di cui si vuole tenere uno storico. Questi sono effettuati da uno o più restauratori, di ciascuno si memorizza l'anagrafica e in quale/i settore/i è specializzato (scultura, pittura, incisioni...).
I visitatori potranno acquistare i biglietti in anticipo da una piattaforma.
I biglietti hanno diverse fasce di prezzo (intero, ridotto, studente...) e possono essere di due tipi diversi: per sezione o per visita guidata.
Scegliendo biglietto per sezione si possono selezionare un insieme a piacere di sezioni tra quelle disponibili, purchè le prenotazioni per quel giorno non superino la somma delle capienze delle sale della sezione.
Per aiutare nella scelta si potrà cercare un'opera, un autore, un movimento o una categoria di opere e verranno mostrate delle sezioni consigliate.
Invece si potrà visualizzare un calendario delle visite guidate in programma con il numero di posti rimanenti e info sulla guida per prenotarne una.
Se è in corso o programmato un restauro per una certa opera, questa verrà segnalata come non presente nella sala.
L'amministrazione del museo vuole uno storico dei biglietti acquistati e, sapendo se l'ingresso relativo alla prenotazione è avvenuto, visualizzare statistiche di affluenza per sezioni.